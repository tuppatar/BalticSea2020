Peli alkaa valikolla. Ylhäällä voit aloittaa uuden pelin tai poistua koko pelistä.

Alempana voit valita oman ja vastustajan sotilasliiton tai valtion, sekä maaston elementtien määrän ja saariston rikkonaisuuden. Näissä vakioasetukset ovat suositeltavimmat. Voit myös asettaa musiikin ja äänet päälle, jos nautit psykedeelisistä äänimaisemista.

Itse pelissä käytä nuolinäppäimiä liikkuaksesi ja returnia ampuaksesi. Jo ammuttuun paikkaan vahingossa ampuminen ei tee mitään eikä vie sinulta vuoroa. Pelistä voi poistua ESC-näppäimellä. Sinulta pyydetään vahvistusta (Kyllä / Ei).

Saarilla on taloja, joihin osuessasi sinulta jää kolme vuoroa väliin. Talojen määrä riippuu valikon asetuksesta. Myös väliin jäävät vuorot etenevät return-näppäimen painalluksesta, mutta et voi ampua.

Pelissä täytyy tuhota laivoja, joiden määrä riippuu asetuksesta, ja yksi sukellusvene.

Pelattaessa kannattaa ottaa huomioon, että siellä missä on maata, maan löytyminen myös lähistöltä on todennäköisempää. Lisäksi huomioon kannattaa ottaa, että laivoja ei arvota aivan vierekkäin, päät vastakkain tai pää kylkeä vasten. Sen sijaan kulmittaisessa ruudussa toinen laiva saattaa olla.
