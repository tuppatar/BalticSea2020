Koodi sisältää varsin paljon satunnaisuutta. Olen tämän takia testannut koodia hyvin paljon myös manuaalisesti esimerkiksi muuttamalla random-arvoja raja-arvoiksi ja niistä yli ja katsonut, että kaikki menee kuten pitää.

Esimerkiksi laivojen sijoittelun olen testannut kokeilemalla käsin kaikkia raja-arvoja, joita sijoittelumetodit voivat saada. Näin olen voinut todeta, että laivat sijoittuvat aina merelle, sääntöjen mukaisesti ja käyttävät koko maastotaulukkoa, mutta eivät koskaan mene siitä yli.
